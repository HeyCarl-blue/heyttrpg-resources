<h1 id="setting-generale">Setting Generale</h1>
<p>Il pianeta di <em>Fabaresh</em> è un luogo misterioso e arcano.<br>
La magia proviene da una forza invisibile e onnipresente chiamata
<em>Trama</em>. Non si sa da dove provenga, ma si sa che è più potente
se supportata da forti emozioni.</p>
<p>Questa Trama è stata spesso venerata come un dio, a volte anche
impersonificata nelle storie, e da queste storie sono nate
effettivamente le divinità che la governano. Perché il vero potere della
Trama sono proprio le storie e i racconti.</p>
<h1 id="timeline">Timeline</h1>
<p>Secondo il calendario globale, al presente Fabaresh si trova all’anno
100 dell’<em>Era della Fattura</em>.<br> Gli storici catalogano più di
duecento ere, che variano dall’essere composte da qualche anno (la più
corta ha soli 5 anni) o da molti secoli (la più lunga ne ha 1008).
L’anno zero di ogni era è scelto dopo da TODO:societàstorica in
corrispondenza di eventi considerati talmente fondamentali che cambiano
il corso della storia o della vita quotidiana dei vari popoli di
Fabaresh.</p>
<p>Gli eventi principali che hanno formato la storia di Fabaresh
sono:</p>
<h2 id="lascesa-anno-0-dellera-divina">L’Ascesa (Anno 0 dell’Era
Divina)</h2>
<p>I dèi di Fabaresh prendono vita grazie alle storie scritte su di
loro. La Trama, venerata dalla maggior parte dei popoli del pianeta,
prende forma negli dèi del Pantheon attuale.</p>
<h2 id="la-discesa-anno-0-dellera-infernale">La Discesa (Anno 0 dell’Era
Infernale)</h2>
<p>Così come gli dèi vennero creati a partire dalle storie e dalle
mitologie dei vari popoli di Fabaresh, quelli che ora vengono chiamati
Arcidemoni nacquero da testi blasfemi che presero il nome di <em>Malefir
Lubris</em>.</p>
<h2 id="il-tetro-rituale-anno-0-dellera-rituale">Il Tetro Rituale (Anno
0 dell’Era Rituale)</h2>
<p>Millenni orsono il <em>Circolo dei Presagi</em> sviluppò un rituale
per infondere la Trama generata dalle loro fiabe nelle fiabe stesse,
infondendogli la forza di autodefinirsi.<br> In queste storie loro
prendono il ruolo dei potenti antagonisti, donandogli quindi poteri
quasi divini.</p>
<p>Ora i membri del Circolo vagano per le terre, per i loro
inscrutabili, cupi motivi.</p>
<h2 id="il-primo-artificio-anno-0-dellera-apocriptica">Il Primo
Artificio (Anno 0 dell’Era Apocriptica)</h2>
<p>Nell’anno zero dell’<em>Era Apocriptica</em> (la più lunga delle ere
di Fabaresh), l’infernale <em>Veel’tasen</em> riuscì ad unire la scienza
dell’alchimia con il potere magico della Trama, creando il primo
artificio. La tecnica usata prende il nome di <em>Scienza
Apocriptica</em>, che da quel momento viene usata ed espansa ad un ritmo
sorprendente ed integrata nella vita quotidiana di cittadini e intere
società. Ad oggi creazioni apocriptiche si possono trovare dappertutto,
anche se c’è stato un forte rallentamento dopo la <em>Frattura</em>. In
ogni caso per tutta Fabaresh si possono trovare città e villaggi con
sistemi idrici più o meno automatizzati dalla scienza apocriptica, navi
volanti, grandi zeppelin da guerra e da trasporto, navi con la polena
parlante, ecc…</p>
<p>Il primo artificio era <em>Il Sole Fantasma</em>. Una gigantesca
sfera di metallo, cristalli e storie scritte. Questo sole ruotava
intorno al pianeta e offriva a chiunque il potere di comandare la trama
a suo piacimento, dando vita alla moderna forma di magia.</p>
<h2 id="frattura-anno-0-dellera-della-frattura">Frattura (Anno 0
dell’Era della Frattura)</h2>
<p>Alla fine dell’Era Apocriptica, <em>Ivette, la Strega Malvagia</em>
del Circolo dei Presagi, scrisse <em>Il ladro dell’eterna ombra</em>,
una fiaba che parla di un ladro che nella sua arroganza, riesce a rubare
il sole e a gettare il mondo nell’oscurità.<br> Questa fiaba diventò
realtà nel peggiore dei modi quando effettivamente la gigantesca sfera
apocriptica si frantumò in circostanze misteriose. Tutt’ora, cento anni
dopo, il motivo per cui si distrusse rimane imperscrutabile.<br> Molti
sono convinti che la fiaba stessa abbia causato la distruzione del sole,
visti i precedenti del Circolo dei Presagi, altri affermano che <em>Il
ladro dell’eterna ombra</em> era una storia premonitrice, altri ancora
che si tratti soltanto di una coincidenza, dopotutto nella storia il
sole non era uno artificiale e viene rubato non distrutto.</p>
<p>Rimane il fatto che il sole è frantumato e con esso la magia.<br> Ma
i maghi non si diedero per vinti e scoprirono che i pezzi del sole
frantumato potevano essere usati per veicolare la Trama e manipolarla
quasi come si faceva un tempo, prima della Frattura. Per questo i maghi
moderni devono utilizzare focus arcani che provengono in qualche modo
dal Sole Fantasma.</p>
<p>Molti invece hanno preso l’evento della Frattura come un segno divino
o provvidenziale. Come una storia con la morale che i popoli si sono
spinti troppo in là con la Scienza Apocriptica e che quindi è necessario
tornare a una vita più semplice, a contatto con la natura e dove l’unica
magia è quella di un bel racconto.</p>
<h1 id="pantheon">Pantheon</h1>
<p>In Fabaresh è la credenza comune che genera il potere più grande. Più
popoli creano e contribuiscono alla mitologia divina, più è probabile
che le loro convinzioni creino effettivamente una personificazione di
queste creature.</p>
<h2 id="dèi-principali">Dèi Principali</h2>
<p>I principali dèi di Fabaresh sono nati dalla venerazione dei popoli
mortali verso la Trama. Questi dèi sono personificazioni degli elementi
comuni nelle storie, fiabe, favole, canzoni e racconti di qualsiasi
tipo.</p>
<h3 id="nerea-lamorevole-dèa-dellamore-e-del-romanticismo">Nerea
l’amorevole, dèa dell’amore e del romanticismo</h3>
<p>Nerea vive nelle pagine di un libro romantico, tra le righe in rima
che parlano di amore, nelle lettere disperate scambiate tra amanti
separati e anche nel piacere di pagine che descrivono atti più
carnali.</p>
<p>Nerea appare come una bellissima e giovane donna dalla pelle scura,
capelli corvini e occhi di un viola brillante. La faccia e il corpo sono
puntinati da lentiggini dorate, brillanti e semoventi, come se un mare
di stelle avesse trovato casa su un corpo umano.</p>
<p>Dopo la diffusione della Scienza Apocriptica, Nerea appare ora con
innesti dorati che le formano le braccia fino al gomito e le gambe fino
alle ginocchia. Eleganti e bellissimi.</p>
<h3 id="umbral-loscura-dèa-dei-segreti-e-dei-misteri">Umbral l’oscura,
dèa dei segreti e dei misteri</h3>
<p>Se un mortale giura di aver visto Umbral, si può stare sicuri che in
realtà non l’ha fatto. La dèa delle ombre e dei misteri si muove
silenziosa e invisibile e osserva nell’oscurità ovunque ci siano dei
misteri e delle verità taciute.</p>
<p>Spesso Umbral viene invocata nel mistero di una storia, nella
sensazione di intrigo che si ha quando una domanda viene rivolta ma non
risposta, nella curiosità e nell’euforia che segue un colpo di scena
quando una risposta tanto attesa viene finalmente rivelata.</p>
<p>Umbral ha occhi artificiali dopo la diffusione delle Scienze
Apocriptiche, metallici, che brillano innaturalmente.</p>
<h3 id="seraphiel-la-sapiente-dèa-della-conoscenza">Seraphiel la
sapiente, dèa della conoscenza</h3>
<p>C’è chi dice che non c’è arte nei testi destinati all’apprendimento,
ma Seraphiel è la prova che non è corretto.</p>
<p>Seraphiel appare come una creatura con un corpo formato da forme
geometriche, frattali che si muovono e cambiano, come se vivesse in
ulteriori dimensioni spaziali rispetto alle nostre tre.</p>
<p>Chi la cerca la può trovare negli indovinelli di logica, nelle
spiegazioni sulle scienze, sull’arte, sulla storia, la geografia.
Nell’aridità creativa di un’enciclopedia o di un dizionario, o anche
nella profondità di trattati di filosofia.</p>
<p>Seraphiel è la dèa più cambiata dall’avvento e dalla diffusione della
Scienza Apocriptica. Prima era completamente diversa: aveva la forma di
una statua di marmo con edere e fogliame che crescevano lungo tutto il
suo corpo.</p>
<h3 id="onirus-il-drammaturgo-dio-delle-lacrime">Onirus il drammaturgo,
dio delle lacrime</h3>
<p>Onirus appare spesso nei sogni, come un elegante mortale, di genere
indefinito e di bell’aspetto. In effetti, tutti i resoconti delle sue
apparizioni sembrano descriverlo in maniera diversa, ma tutte si
accordano sulla sensazione di profonda ma accogliente tristezza che
provoca la sua vicinanza.</p>
<p>Fatto sta che è considerato come la musa e l’ispirazione per
antonomasia.</p>
<p>Dopo la diffusione delle Scienze Apocriptiche, le sue apparizioni
includono quasi sempre (a seconda dello spettatore) qualche innesto
apocriptico, anche se come l’aspetto del dio stesso, cambiano da persona
a persona.</p>
<h3 id="kilgarin-lardito-dio-dellazione-e-delle-avventure">Kilgarin
l’ardito, dio dell’azione e delle avventure</h3>
<p>Kilgarin viene spesso raffigurato come il patrono degli avventurieri.
Il suo spadone multicolore infuocato è simbolo del brivido dell’azione e
dell’avventura, e il suo potere sulla Trama si manifesta nelle storie
epiche e di eroismo.</p>
<p>La Scienza Apocriptica ha modificato la sua spada, rendendo la lama
principale meccanica ed estendibile.</p>
<h3 id="telchek-lorribile-dio-del-terrore-e-della-paura">Telchek
l’orribile, dio del terrore e della paura</h3>
<p>Telchek appare come una massa strisciante e mostruosa, la sua pelle è
coperta di pustole, arti di ogni tipo e dimensione spuntano dai luoghi
meno probabili del suo corpo, donando a questo abominio metodi di moto
molto creativi e vari.</p>
<p>Il brivido di qualcosa che non va, di una persona che non si comporta
come dovrebbe, degli spiriti dei morti e delle loro imperscrutabili
motivazioni, di un ragno che corre via all’improvviso, scappando da
qualcosa di più grosso e letale. Telchek si nutre di queste sensazioni.
E’ quasi possibile avvertire la sua presenza nei brividi lungo il collo…
probabilmente è proprio il suo respiro a crearli… è sicuramente dietro
di te.</p>
<p>Le Scienze Apocriptiche hanno donato ai mortali più motivi per aver
paura della società, del futuro, della propria stessa anima. Per questo
nel corpo di Telchek stesso sembrano essere cresciuti arti metallici, o
anche teste mostruose e artificiali. Maschere inespressive che sembrano
scandagliare la moralità stessa dei mortali sfortunati da guardarli.</p>
<h2 id="creature-semidivine">Creature Semidivine</h2>
<p>Spesso eroi e figure storiche diventano talmente importanti da venir
immortalati in statue, racconti e canzoni e sono così ben visti dalla
popolazioni generale che prendono di nuovo vita in un corpo ideallizzato
e con poteri talmente grandi da essere considerati dei semidèi.</p>
<p>Di questa categoria fanno parte anche creature inventate ma talmente
riverite da generare una loro personificazione.</p>
<p>Una piccola lista dei principali:</p>
<h3 id="veeltasen">Veel’tasen</h3>
<p>La creatrice del Sole Fantasma e ideatrice dell’intera branca della
Scienza Apocriptica, una tecnica che ha cambiato talmente tanto la vita
quotidiana e le culture di Fabaresh che non esiste mortale che non
conosca il suo nome. Era ovvio che lei sarebbe tornata come semidèa.</p>
<p>Ora vaga tutto il mondo, seduta sul trono di <em>Spyre</em>, la sua
città volante, con una missione chiara in testa ma che nessuno, a parte
lei, conosce. I suoi fedeli più vicini affermano di vederla molto di
rado perché praticamente rinchiusa nel suo laboratorio la maggior parte
delle ore della giornata, e nelle sue rare apparizioni, sembra essere
sempre annoiata, afflitta da una profonda tristezza.</p>
<h3 id="i-gemelli-inventori">I Gemelli Inventori</h3>
<p>Nell’anno 250 dell’era apocriptica, i nani gemelli <em>Druren</em> e
<em>Vydda Caston</em> cominciarono il progetto della loro vita.
Brillanti ingegneri apocriptici, misero a punto un treno che avrebbe
viaggiato ininterrottamente lungo l’intera superficie di Fabaresh. Il
progetto terminò con la costruzione del <em>Binario Infinito</em> e il
<em>Vetrabul</em> che si ferma in ogni città di grande importanza e che
ha una stazione costruita apposita. I gemelli inventori non viderono mai
la conclusione del loro progetto, ultimato nell’anno 824, erano entrambi
morti da tempo, ma il rispetto del resto del mondo era talmente tanto
che li riportarono in vita come semidèi.</p>
<h3 id="i-draghi-ancestrali">I Draghi Ancestrali</h3>
<p>I draghi ancestrali sono i giganteschi draghi progenitori di questi
enormi rettili che secondo le leggende, donano ai draghi i loro feroci
poteri:</p>
<ul>
<li><p><strong>Geldramis</strong>: Che secondo le leggende, dona ai
draghi la capacità di sputare getti elementali.</p></li>
<li><p><strong>Avidragyll</strong> - Che secondo le leggende, dona ai
draghi la capacità di volare.</p></li>
<li><p><strong>Dendeross</strong> - Che secondo le leggende, dona ai
draghi la capacità di parlare, ragionare e bramare.</p></li>
</ul>
<h3 id="la-corte-dei-presagi">La Corte dei Presagi</h3>
<p>Ogni storia ha bisogno di un antagonista.</p>
<p>I membri della corte dei presagi erano mortali un tempo, che
riuscirono a trovare un rituale che gli avrebbe donato i poteri dei
nemici di fiabe e favole da loro stessi scritte. Durante i secoli, molti
hanno tentato di riprodurre questo Tetro Rituale, senza però un successo
come quello della corte dei presagi.</p>
<p>Rappresentano un’anomalia tra le creature di grande potere, perché se
lo sono preso da soli, senza bisogno di credenze popolari o storie e
racconti ripetuti per anni e anni.</p>
<p>I membri della Corte sono:</p>
<ul>
<li><p><strong>Ivette, la Strega Malvagia</strong>: Ivette vaga nelle
foreste più buie. La sua capanna si dice che appaia circondata dalla
nebbia e da un profondo senso di stanchezza che utilizza per attrarre
avventurieri al suo interno. Una scia di dolci appare insieme alla
capanna. Una volta all’interno, Ivette offre té e biscotti e saluta i
suoi ospiti con delle pozioni potentissime. Dopo diverse notti, le sue
vittime si rendono conto di essere stati drogati, e che le pozioni
donate sono fatte con pezzi umani, spesso provenienti da familiari e
persone amate, oppure con pezzi della propria carne. La storia che ha
dato vita a questo personaggio si chiama <em>La Mela
Dorata</em>.</p></li>
<li><p><strong>Cowen, la Donna-corvo</strong>: Cowen appare come una
donna con gigantesche ali da corvo e piume nere che le coprono varie
parti del corpo e della testa. Si dice che appaia come una nobildonna
che invita gli avventurieri ad un sontuoso banchetto, solo per scoprire
che il loro ruolo è quello delle portate per lei e i suoi mostruosi
corvi. La storia che ha dato vita a questo personaggio si chiama
<em>Piedelesto e il Banchetto dei Corvi</em>.</p></li>
<li><p><strong>Efrenn, il Lupo</strong>: TODO:Migliorare Efrenn è un
lupo gigantesco e mostruoso, con due fauci molto più larghe del normale
e con molte più file di denti. Si ricopre di ombre per parlare ed
ingannare le sue vittime. Gli piace cacciarle. La storia che ha dato
vita a questo personaggio si chiama <em>La Lepre Lesta</em>.</p></li>
<li><p><strong>Sylla, la Carceriera</strong>: Si dice che Sylla abiti
nei riflessi, e che faccia offrire alle persone giovani e belle da parte
dei propri riflessi, felicità, ricchezza e magnifici doni. Ma a loro
insaputa, la loro giovinezza si spreca velocemente e la loro bellezza
deperisce. Alla fine scoprono di essere stati rinchiusi in uno specchio,
la loro vitalità e bellezza risucchiate da Sylla. La storia che ha dato
vita a questo personaggio si chiama <em>La Torre degli
Specchi</em>.</p></li>
<li><p><strong>Kervus, lo Stregone dei Mari</strong>: Kervus è una
creatura mostruosa che abita nelle profondità marine. Il suo canto
ammaliante può essere sentito dalla riva e ha il potere di attirare le
sue vittime nella sua tana sottomarina. Una volta lì, Kervus gli ruba la
voce per continuare a cantare e li rilascia muti nelle sponde. La storia
che ha dato vita a questo personaggio si chiama <em>Il Principe dei
Mari</em>.</p></li>
<li><p><strong>Ronforagno, l’innominabile</strong>: Ronforagno prende la
forma di una creatura della foresta o della palude in cui appare. Si
dice che faccia finta di essere un principe o una principessa maledetta
e che l’unico modo per farlo tornare alla sua forma originale sia con un
bacio. Una volta baciato, però, Ronforagno ruba la fortuna della sua
vittima. Per spezzare la maledizione bisogna dire a Ronforagno il suo
vero nome. La storia che ha dato vita a questo personaggio si chiama
<em>Ronforagno</em>.</p></li>
</ul>
<h1 id="dizionario-geografico">Dizionario Geografico</h1>
<h2 id="repubbliche-libere-di-vidnova">Repubbliche Libere di
Vidnova</h2>
<p>Nell’estremo occidente il continente di Vidnova ospita le Repubbliche
Libere di Vidnova. Nate nell’anno 51 dell’Era Apocriptica a seguito
della stesura della <em>Costituzione di Vidnova</em> da parte dei primi
<em>Rex Academir</em>: Lo gnomo <em>Valto Forier</em>, L’halfling
<em>Agust Stafio</em>, L’orchessa <em>Gera Zannelupo</em> e l’umana
<em>Evelyn Radon</em>.</p>
<p>Il principale ideale che ha spinto alla creazione delle repubbliche
era quello della libertà accademica e della ricerca sulle scienze
apocriptiche (ai tempi recenti).</p>
<p>Infatti oggi è conosciuta per le sue università e accademie, il cui
studio sulle scienze apocriptiche è invidiato in tutto il mondo.</p>
<p>Le Repubbliche sono:</p>
<ul>
<li><p><strong>Repubblica di Forier (Anno 51 Era
Apocriptica)</strong></p></li>
<li><p><strong>Repubblica di Stafio (Anno 51 Era
Apocriptica)</strong></p></li>
<li><p><strong>Repubblica di Zannelupo (Anno 51 Era
Apocriptica)</strong></p></li>
<li><p><strong>Repubblica di Radon (Anno 51 Era
Apocriptica)</strong></p></li>
<li><p><strong>Repubblica di Caston (Anno 431 Era Apocriptica)</strong>:
La popolazione di Nani nelle Repubbliche da anni si sentiva
sotto-rappresentata nei riconoscimenti delle scienze apocriptiche, il
tutto culminò con la morte dei gemelli Druran e Vydda Caston e con
l’indifferenza delle repubbliche sulla loro memoria. Per questo nelle
zone a maggioranza nanica, quest’ultimi si organizzarono per staccarsi e
formare una nuova repubblica, nominata in onore dei due ingegneri
luminari.</p></li>
<li><p><strong>Repubblica Meccanica (Anno 455 Era Apocriptica)</strong>:
Dopo la prima Materium <em>Promera</em>, il numero di artifici
apocriptici che iniziarono a prendere coscienza aumentò a dismisura. Il
sistema legale delle Repubbliche non era in grado di gestire questo
evento improvviso, e così, dopo anni di revisioni legali che presero il
nome di <em>Aggiunte sulla Materia e sulla Coscienza</em> (la più famosa
delle quali fu la messa al bando della tecnica del <em>Taglio
Apocriptico</em>), alla popolazione Materium, fu regalata il territorio
che ora è diventata la sesta Repubblica (la Repubblica
Meccanica).</p></li>
</ul>
<h3 id="organizzazione-politica">Organizzazione Politica</h3>
<p>La costituzione originaria prevedeva quattro repubbliche libere (una
per ogni fondatore), ma ad oggi sono state ampiate in sei. A capo di
ogni repubblica c’è il <em>Rex Academir</em> che dirige il suo
consiglio, e un parlamento che serve come organo di rappresentazione del
popolo.<br> Le modalità di elezione del <em>Rex Academir</em>, del
consiglio e del parlamento sono lasciate alla legislazione di ciascuna
repubblica.<br> I vari consigli delle repubbliche si riuniscono per
materie di interesse comune.</p>
<h2 id="impero-kura">Impero Kura</h2>
<p>Il più grande impero di Fabaresh, si estende per la maggior parte del
territorio ad est del continente di <em>Esdale</em>.</p>
<p>Dopo i <em>Regni Incantati</em>, è la società più antica del mondo.
Fondata dalla prima imperatrice <em>Haru Kura</em>.</p>
<p>I cittadini dell’impero hanno una stretta relazione con il mondo dei
fantasmi, e le creazioni dei loro scienziati e ingegneri apocriptici
spesso la rispecchia.</p>
<p>I samurai vagano sotto ordine del loro shogun del loro distretto
imperiale, spade che brillano di luce dell’oltretomba da dentro il loro
fodero, pronti a sguainarle per dare sfoggio della loro abilità
irraggiungibile contro i nemici dell’impero.</p>
<p>Le continue interazioni con gli spiriti hanno reso insostituibile la
presenza degli <em>Esorcisti Shari</em>, che con talismani e magia
arcana riescono a mettersi in contatto con questi per esortarli a
lasciare il corpo che abitano, o anche solo per far comunicare la
famiglia con i loro antenati.</p>
<p>Le grandi città dell’impero Kura sono piene di amenità e creazioni
apocriptiche di uno stile tutto proprio. Nel già cupo cielo coperto
della regione, le forti luci brillanti e colorate di aeronavi, zeppelin,
insegne e carri meccanici danno un colore contemporaneamente tetro e
accogliente.</p>
<p>La sanguinosa storia dell’impero e la sua chiusura storica verso le
nazioni e le culture confinanti lo rendono tutt’ora una nazione
principalmente abitata dagli umani e altri umanoidi toccati dai
particolari spiriti di quella terra.</p>
<h3 id="organizzazione-politica-1">Organizzazione Politica</h3>
<p>Nel <em>Trono Fantasma</em> siede l’attuale imperatrice, <em>Kyoki
Kura</em>. Spesso considerata la mortale più potente al mondo,
l’imperatrice ha sempre l’ultima parola sulle scelte politiche
dell’impero, ma un territorio così grande non può essere gestito da
un’unica persona, infatti l’impero Kura è diviso in Distretti ognuno
comandato dal suo Shogun, nominato dall’imperatrice in persona insieme
all’<em>Alto Consiglio</em>.</p>
<h3 id="landmarks">Landmarks</h3>
<p><strong>Raku-tan</strong> è la capitale dell’impero. Questa
gigantesca città rivela lo stile classico dell’impero Kura. Aeronavi e
zeppelin sorvolano alte abitazioni del caratteristico stile di questa
cultura, inondate dalle luminose ma tetre luci apocriptiche di segnali,
pubblicità, carri automatici ecc…</p>
<p>la <strong>Palude delle Anime</strong> è un grande acquitrino nel
sud-ovest del territorio dell’impero. Le leggende affermano che le acque
stagnanti attirino spiriti e demoni. Rappresentano una meta molto
popolare per avventurieri, attratti da tomi di storie leggendarie,
rovine antiche e mostri pericolosi.</p>
